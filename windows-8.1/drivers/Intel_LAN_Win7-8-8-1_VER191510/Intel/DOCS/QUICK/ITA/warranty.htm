<html>

<head>
<meta http-equiv="Content-Type" content="text/html; charset=windows-1252">
<title>Garanzia hardware limitata</title>
<link rel="stylesheet" type="text/css" href="style.css">
</head>

<body>

<h1>
Garanzia hardware limitata</h1>
<P CLASS="Legal-Type">
Intel garantisce al proprietario originario che la scheda di rete contenuta nella confezione non contiene difetti né dei materiali né di lavorazione. La presente garanzia non copre i danni del prodotto causati dall'installazione del prodotto stesso. </P>
<P CLASS="Legal-Type">
LA SUDDETTA GARANZIA SOSTITUISCE QUALSIASI ALTRA GARANZIA, ESPRESSA, IMPLICITA O OBBLIGATORIA, COMPRESA, MA NON LIMITATA A, QUALSIASI GARANZIA DI RISPETTO DELLA PROPRIETÀ INTELLETTUALE, DI COMMERCIABILITÀ, DI IDONEITÀ AD UNO SCOPO PARTICOLARE, O QUALSIASI GARANZIA DERIVATA DA PROPOSTE, SPECIFICHE, CAMPIONI. </P>
<P CLASS="Legal-Type">
La presente garanzia non copre la sostituzione di schede di rete danneggiate in caso di abuso, incidente, uso improprio, negligenza, alterazione, riparazione, calamità, installazione errata o collaudo errato. Se la scheda di rete viene trovata altrimenti difettosa, Intel, a propria discrezione, la sostituirà o riparerà gratuitamente, eccetto che nei casi illustrati di seguito, purché la scheda di rete sia consegnata unitamente al codice di autorizzazione per la restituzione del materiale (RMA) (vedere più avanti) all'azienda presso cui la si è acquistata o a Intel, con copia della ricevuta di acquisto (se la scheda non è stata registrata) e una descrizione del difetto riscontrato. In caso di spedizione del prodotto, l'utente si assume il rischio di danneggiamento o perdita durante il trasporto. Occorre usare il contenitore originale (o uno equivalente) e pagare le spese di spedizione.</P>
<P CLASS="Legal-Type">
Intel può sostituire o riparare la scheda di rete con un prodotto o parti nuove o rigenerate, nel qual caso la scheda di rete o le parti restituite diventano proprietà di Intel. Le schede di rete riparate o sostituite saranno restituite, a discrezione di Intel, con un livello di revisione pari o superiore al prodotto originale. Intel si riserva il diritto di sostituire la scheda di rete difettosa con un altro modello equivalente.</P>

<h2>
Restituzione di un prodotto difettoso</h2>

<h3>
Dall'America del Nord</h3>
<P CLASS="Legal-Type">
Prima di restituire una scheda di rete, è necessario contattare il Servizio di assistenza clienti al numero +1 916-377-7000 e richiedere un codice di restituzione prodotto (RMA).</P>
<P CLASS="Legal-Type">
Se il Servizio di assistenza clienti determina che la scheda di rete è effettivamente difettosa, chiederà al reparto responsabile della restituzione dei prodotti di emettere un codice RMA da apporre sulla confezione del prodotto da restituire. La Intel non accetterà prodotti sprovvisti del codice RMA sulla confezione.</P>


<h3>
Dagli altri paesi</h3>
<P CLASS="Legal-Type">
<A NAME="pgfId=998105">
 
 </A>
Restituire la scheda di rete al rivenditore presso il quale è stata acquistata per richiedere il rimborso o la sostituzione.</P>

<h2>
Garanzia di rimborso del prezzo pagato per la scheda di rete (valida solo per i clienti del Nord America)</h2>
<P CLASS="Legal-Type">
Intel desidera che i suoi clienti siano pienamente soddisfatti della scheda di rete Intel che hanno acquistato. Pertanto, permette loro di restituire la scheda acquistata presso il rivenditore e di richiedere il rimborso dell'intero prezzo pagato entro novanta (90) giorni dalla data di acquisto. I rivenditori e i distributori che accettano i prodotti restituiti e rimborsano i clienti possono a loro volta restituire le schede di rete Intel al fornitore dal quale le hanno acquistate. Intel garantisce la possibilità di restituire il prodotto e di richiedere il rimborso dell'intero prezzo pagato anche ai clienti che hanno acquistato le loro schede direttamente dalla Intel.</P>


<h2>
Limitazione della responsabilità e rimedi</h2>
<P CLASS="Legal-Type">
L'UNICA RESPONSABILITÀ DI INTEL DEFINITA DALLA PRESENTE GARANZIA È LIMITATA AI DANNI DIRETTI E MISURABILI IN MODO OGGETTIVO. IN NESSUN CASO INTEL SARÀ CONSIDERATA RESPONSABILE PER DANNI INDIRETTI O IPOTETICI (INCLUSI, MA NON LIMITATI A, I DANNI PRECEDENTI, DERIVATI, INCIDENTALI E SPECIALI) INCLUSI, MA NON LIMITATI A, LA VIOLAZIONE DI PROPRIETÀ INTELLETTUALE, I COSTI DI RIACQUISTO, LA PERDITA D'USO, L'INTERRUZIONE DELLE ATTIVITÀ COMMERCIALI, LA PERDITA DI AVVIAMENTO, LA PERDITA DI PROFITTI, INDIPENDENTEMENTE DAL FATTO CHE TALI DANNI SI VERIFICHINO SOTTO CONTRATTO, DA NEGLIGENZA, PER TORTO O SIANO COPERTI DA GARANZIA, E INDIPENDENTEMENTE DA EVENTUALI NOTIFICHE FATTE PERVENIRE ANTICIPATAMENTE A INTEL RELATIVAMENTE ALLA POSSIBILITÀ DEL VERIFICARSI DI TALI DANNI. NONOSTANTE QUANTO SOPRA RIPORTATO, LA RESPONSABILITÀ TOTALE DI INTEL PER TUTTI I RECLAMI REGOLATI IN BASE AL PRESENTE CONTRATTO NON PUÒ SUPERARE IL PREZZO PAGATO PER IL PRODOTTO. TALI LIMITAZIONI DELLE RESPONSABILITÀ POTENZIALI HANNO RAPPRESENTATO UN ELEMENTO ESSENZIALE PER STABILIRE IL PREZZO DEL PRODOTTO. LA INTEL NON SI ASSUME NÉ AUTORIZZA ALCUNO AD ASSUMERSI IN SUA VECE QUALUNQUE ALTRA RESPONSABILITÀ.</P>
<P CLASS="Legal-Type">
Alcuni stati non consentono l'esclusione o la limitazione dei danni incidentali o consequenziali, pertanto le suddette limitazioni potrebbero non essere applicabili all'utente.</P>
<P CLASS="Legal-Type">
Applicazioni di controllo critiche: la Intel disconosce specificamente la responsabilità per l'uso del prodotto hardware con applicazioni di comando fondamentali (compresi, solo a titolo di esempio, sistemi di comando per l'assistenza sanitaria, sistemi di comando per energia nucleare, o sistemi di comando per il traffico aereo o terrestre) da parte del Licenziatario o dei Sublicenziatari, e tale utilizzo è totalmente a rischio e pericolo dell'utente. Il licenziatario concorda di sostenere, risarcire e ritenere Intel non responsabile di qualsivoglia reclamo derivato dall'uso del prodotto hardware in tali applicazioni da parte del Licenziatario o dei
Sublicenziatari.</P>
<P CLASS="Legal-Type">
Software: il software fornito con la scheda di rete non è coperto dalla garanzia hardware descritta in precedenza. Per informazioni sulle eventuali garanzie software, consultare il Contratto di licenza del software fornito con la scheda di rete.</P>
<P Class="Legal-Type">
Nota: questa garanzia non si applica agli utenti soggetti alla legge sul consumo australiana (Australian Consumer Law). Visitare la pagina della <a href="http://www.intel.com/support/go/network/adapter/au_warranty.htm">Garanzia hardware limitata perpetua australiana</a> per visualizzare la garanzia limitata applicabile ai consumatori australiani.
</p>

</body>
</html>

